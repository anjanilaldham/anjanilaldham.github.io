---
templateKey: blog-post
image: /img/blog-noimg.png
title: श्री अंजनीलाल मन्दिर धाम की उपलब्धियां
author: श्री बी. एल. नामदेव (पूर्व सचिव)
date: 2015-04-25T15:04:10.000Z
description: सन 1970 में भगवान श्री अंजनीलाल जी के छोटे से मंदिर के निर्माण के बाद नगर के दर्शनार्थी यहाँ आने लगे, लोगों के कष्ट हरण होने लगे, पूजा पाठ आदि होने लगें तब सामग्री रखने एवं दर्शनार्थीयो के सुविधा हेतु एक कार्यालय भवन के निर्माण की आवश्यकता महसूस होने लगी, समिति की मीटिंग में विचार कर एक भवन निर्माण का निर्णय लेकर सन 1973 में निर्माण कार्य प्रारम्भ किया...
tags:
  - Mandir
  - Development
  - Achievements
---

## कार्यालय भवन

सन 1970 में भगवान श्री अंजनीलाल जी के छोटे से मंदिर के निर्माण के बाद नगर के दर्शनार्थी यहाँ आने लगे, लोगों के कष्ट हरण होने लगे, पूजा पाठ आदि होने लगें तब सामग्री रखने एवं दर्शनार्थीयो के सुविधा हेतु एक कार्यालय भवन के निर्माण की आवश्यकता महसूस होने लगी, समिति की मीटिंग में विचार कर एक भवन निर्माण का निर्णय लेकर सन 1973 में निर्माण कार्य प्रारम्भ किया। उस समय समिति प्रारम्भिक अवस्था में थी 4 - 5 हजार रूपये भी काफी महत्व रखते थे अतरू सभी सदस्य मजदूरो का खर्च को बचाने के लिए कारीगरो के साथ मजदूरो का काम करने लगे उस काम करने कि सेवा का आनन्द ही अलग था आज भी उन दिनों का स्मरण करना अच्छा लगता है। धीरे - धीरे निर्माण कार्य पूर्ण हुआ तथा एक छोटा सा सुन्दर भवन निर्मित हो गया। इस भवन में दो छोटे कमरे व एक बड़ा कमरा है। उस समय में एक कमरे में - सज़ोलक, हारमोनियम, तबले, संगीत का सामान, फर्श, पूजन सामग्री, पूजा पाठ की पुस्तके मटका आदि अन्य सामान रखते थे। दुसरे कमरे का उपयोग सन्त महात्माओ के ठहरने या विश्राम करने के लिये रखा था इसीलिये इस भवन का नाम कार्यालय व सन्त निवास रखा गया। आज भी यह भवन कार्यालय के काम आ रहा है। सन्त निवास के लिये अभी वर्तमान में भगवान की क्रपा से अन्य भवन में सभी आधुनिक सुविधाओ से युक्त तीन कक्ष व एक हाल का तल सुसज्जित कर रखा है जो कभी भी सन्त महात्माओ के पधारने पर तत्काल उपलब्थ कर दिया जाता है।
